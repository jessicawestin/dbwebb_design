---
Title: Content över design
Description: Design / rapport kmom05.
Template: analysis
---
### Design rapport kmom05

Content över design
=======================

Denna rapport gör en kvalitativ undersökning av hur tre svenska bloggare har implementerat designprinciper på sina bloggar. 

Urval
-----------------------

De tre valda privata bloggarna är de tre mest besökta bloggarna i Sverige enligt [Bloggportalen](http://bloggportalen.se/BlogPortal/view/TopLists?tl=1). För att ha möjligheten att dra paralleller och skillnader mellan personlig design på bloggarna har jag gjort följande urval:
Bloggen ska vara hostad på en egen domän. Därför har bloggar som ligger som subdomäner (t ex bloggnamn.elle.se) blivit exkluderade. 
Bloggen ska vara uppbyggd med ett eget tema. Därför har bloggar som har ett generiskt tema där en portal tydligt framgår blivit exkluderade. 
Bloggen ska drivas av en privatperson med huvudsakligt syfte att berätta om deras personliga liv. Därför har bloggar med ett annat innehåll än personligt (t ex resor, inredning, en hel familj, trädgård eller liknande) blivit exkluderade.   
   
Detta urval ledde till följande tre bloggar:
1. https://underbaraclaras.se/ 
2. https://egoinas.se/  
3. https://helenasenklavardag.se/ 

Metod
-----------------------

Jag har använt mig av denna artikel, publicerat på Canvas, för att definiera designelement samt utvecklarverktyget i Chrome.  


Resultat
-----------------------
### [Underbara Clara](https://underbaraclaras.se/)
Webbplatsens syfte är en personlig blogg som drivs av Clara Lindström sen 2006 som finns för henne att berätta om sitt liv. Bloggen kännetecknas av en mintgrön accentfärg och elegant satta typsnitt (titlar i The Soul of Vodka och brödtext i Libre Baskerville). Jag anser att designen ger en hemtrevlig känsla, speciellt med den satta bakgrundsbilden som ser ut som inomhus väggpanel, de genomgående färgerna, samt den tecknade headerbilden. Det är många designelement från Canvas som stämmer in på hennes webbplats, eftersom den känns väldesignad och genomtänkt, bland annat typografi, färger, balans/hierarki, inramning och till och med lite rörelse i headern. Varje sida på bloggen hänger ihop designmässigt. 
 
### [Egoinas](https://egoinas.se/)
Likt Underbara Clara, är Egoinas blogg en personlig blogg där man får följa Regina Katralen (alias Egoinas) vardag i bloggformat. Designen är väldigt sparsmakad och ren, där det är headerbilden som sticker ut färgmässigt utöver svart, vitt och en ljusblå accentfärg, samt att det är två av de vanligaste typsnitten som används (Georgia och Arial). Den tillbakadragna designen ger mycket utrymme åt text och bild, en fokus på innehållet. Liksom Underbara Clara, så är typografin, komposition, hierarki och balans i centrum här, samt att headerbilden ger en viss textur till sidan med en bild som påminner om vattenfärger. Designprinciperna är genomgående på webbplatsen. 

### [Helenas enkla vardag](https://helenasenklavardag.se/)
Liksom de två tidigare bloggarna drivs Helenas enkla vardag av privatpersonen Helena där man får följa hennes vardag. Designen är ännu mer avskalad än Egoinas, där färgerna är svart och vit, typsnitten är Prata och Georgia, headerbilden har en grå bakgrund med vit text, med en frilagd bild på vem vi får anta är författaren. Likt Egoinas blogg är det text och bild som är i fokus, där jag noterar att skillnaden är att Helena har centrerat sin text istället för att vänsterställa den. I övrigt är det väldigt sparsmakad design utan framträdande designelement. I den responsiva sidan så ligger endast en annan sida i menyn, som är en sample page från Wordpress, https://helenasenklavardag.se/sample-page/, som har en annan design än landningssidan. Denna sample page är inte synlig i fullskärm på dator, vilket jag försiktigt dra slutsatsen att Helena endast besöker sin blogg på dator. På fullskärm så finns det undersidan Arkiv och kategorier, som har en annan design med boxar än vad landningssidan har. 

Analys
-----------------------

Resultatet av min undersökning visar på att det var den mest besökta bloggen var den som även hade den mest genomarbetade designen, detta kanske beror på att Underbara Clara har sin blogg/sina innehållskanaler (sociala medier/podd) som heltidsarbete (“influencer”), medan Egoina och Helena kanske har sina bloggar som hobbies. Jag imponeras hur genomarbetad blogg Underbara Clara har från val av bakgrundsbild på bloggen till handplockade typsnitt - en mycket väl genomförd design. 
Att innehållet är det som genomgående står i fokus på alla tre bloggar är föga förvånande, i och med att det är det som gör att besökarna återkommer: nytt innehåll. Kanske är det därför att bloggarna upplevs som statiska med fokus på text och bild snarare än att utmana med “krävande” design - de ska vara simpla att följa med text och bild samt avskalade från designelement som fråntar enkelheten att läsa en blogg eller blogginlägg. 
En notering som jag gör här är att de två första bloggarna har satt sin text vänsterställd, medan den tredje bloggen (Helenas enkla vardag) har centrerat sin text. Den centrerade texten är generellt mer utmanande att läsa längre stycken av, då det är krävande för ögonen att följa centrerad löptext. Noterbart är att alla sociala medier använder sig av vänsterställd text. 

Slutligen noterar jag att ingen av de tre undersökta webbplatserna har möjligheten att växla till ett mörkt tema. 

Analys egen portfolio
-----------------------
Webbplatsen känneteckas av av en gul bakgrundsfärg i det färgglada temat och svart text, samt med rosa samt pastelliga accentfärger, typsnitten är Poppins och Rubik, samt Times New Roman på vissa sidor. Designelementen är rundade i viss mån, bilderna har helt rundade kanter medan grid-elementen är en kombination av rundade och lätt spetsiga. Med bakgrundsinformationen att webbplatsen har byggts med vissa krav, så tycker jag att designen fyller mål och syfte med webbplatsen. Känslan är en skaparglädje där det är lite pyssel och “hemmasnickeri”. Typografi har varit viktig i byggandet av webbplatsen, att det ska vara enkelt att läsa samt att rättstavning och satt text. Därför är löpande text satt i en sanserif. Överlag har tanken på balans och harmoni varit viktigt, samt hur besökaren läser av sajten, att rätt sak kommer i rätt ordning. Jag tycker att designprinciperna är genomgående för hela sajten, det finns ett sammantaget designschema för hela webbplatsen. 

Uppdateringarna som jag väljer att göra är för att förbättra designen. Det som jag kommer göra i uppdateringen är att lägga till en header för att “rama in” min portfolio. 

Uppdateringar av egen portfolio
-----------------------
Uppdateringarna jag har valt att göra i min portfolio är följande:
Jag har lagt in en headerbild som ramar in sajten samt ger djup och rörelse till den.
Jag har skapat en ny startbild som är en .png med transparent bakgrund. Detta gör att det är endast monogrammet JW som syns, inte bakgrundsfärgen som tidigare 
Jag har skalat av menyerna, där det endast är de relevanta sidorna som är tillgängliga. 
Färgbyte på ljust/mörkt tema: ljusrosa på ljust och mörkblå på mörkt tema. 
Alla bilder har skarpa kanter, för att ha en konsekvens i rundningen
Jag har behållt färgklickarna på gridsen i ljust tema för att jag tycker att det är fint, i det mörka tema har jag lagt alla som en transparent platta för att tona ner upplevelsen. 

Designprinciperna som jag tycker finns på min portfolio är följande:
### Färger, framing och repetition   
Genomgående ett färgschema som går i pastell med bas i rosa, som upprepas på olika sidor på webbplatsen. Dessa färger “kapslar in” innehållet. 

### Balans och harmoni
Jag har strävat för att få en balanserad webbplats som upplevs som harmonisk och städad. Enkel att greppa utan att ha för mycket element. 

### Typografi och regler
Jag tycker att det är viktigt att genomgående ha rätt satt typografi och följa dess regler på en webbplats. Därför har jag även arbetat in en beskrivande text på sidorna för analys och teknologier. 



Övrigt
-----------------------

Författare:
Jessica Westin 

